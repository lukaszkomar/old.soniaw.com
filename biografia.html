---
layout: page
lang: pl
title: Biografia - Sonia Warzyńska - sopran
priority: 0.8
---
<p>Urodziła się w 1990r. w Tarnobrzegu. W 2003r. ukończyła Państwową Szkołę Muzyczną I stopnia w Tarnobrzegu w klasie skrzypiec mgr Czesławy Łagowskiej. Studia Wokalne na Akademii Muzycznej w Krakowie rozpoczęła w 2009 roku. Licencjat ukończyła z wyróżnieniem w roku 2012. Wtedy też, uzyskując najwyższą punktację, kontynuowała studia magisterskie w klasie dr hab. Marii Seremet.</p>

<p>Nagrody:</p>
<ul>
<li>nagroda specjalna za najlepszą interpretację arii klasycznej na III Międzynarodowym Konkursie Wokalnym im. Giulio Perottiego w Ueckermünde (Niemcy)</li>
<li>II nagroda na VI Ogólnopolskim Konkursie Pieśni i Arii im.Karola Kurpińskiego we Włoszakowicach</li>
<li>II nagroda na VI Ogólnopolskim Konkursie Wokalnym Impressio Art. - Sopot 2014</li>
</ul>

<p>Wiele razy brała udział jako solistka w festiwalach, koncertach i spektaklach w kraju i za granicą. W jej repertuarze znajduje się m.in. tytułowa partia z opery G.F.Händla pt.„Rodelinda”, czy partia Zuzanny z „Wesela Figara” W.A.Mozarta. Niejednokrotnie wykonywała solowe partie sopranowe w mszach, oratoriach i kantatach. Warto tutaj wspomnieć „Mszę Nelsońską” J.Haydna, czy „Requiem” W.A.Mozarta.</p>

<p>Doskonaliła swe umiejętności podczas wielu kursów mistrzowskich i warsztatów wokalnych prowadzonych przez m.in. Rudolfa Piernaya, Ryszarda Karczykowskiego, Paula Esswooda, Dariusza Grabowskiego, Rosemarie Landry, Piotra Kusiewicza oraz Jerzego Artysza.</p> 
<p>Współpracowała z wieloma wybitnymi artystami m.in. Rémi Gousseau, Bogusławem Dawidowem, Stanisławem Krawczyński, Markiem Mosiem, Adamem Klockiem oraz Laco Adamikiem.</p>

<p>Wzięła udział w nagraniu płyty z nieznanymi pieśniami kościelnymi H.M.Góreckiego pod batutą Włodzimierza Siedlika. Związana z zespołem wokalnym Singet, występowała również z innymi zespołami, np. Collegium Zieleński i Collegium Cantorum.</p>