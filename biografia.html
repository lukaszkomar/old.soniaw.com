---
layout: page
lang: pl
title: Biografia - Sonia Warzyńska-Dettlaff
priority: 0.8
---
<h3>Sonia Warzyńska-Dettlaff</h3>
<p>Swoją edukację artystyczną rozpoczęła w wieku 7 lat grając na skrzypcach. W 2014r. ukończyła w wyróżnieniem Wydział Wokalno-Aktorski Akademii Muzycznej w Krakowie w klasie dr hab. Marii Seremet.</p>
<p>Debiutowała w 2014r. jako Zuzanna w „Weselu Figara” W.A.Mozarta na deskach Opery Krakowskiej. Niedługo później wystąpiła we Wrocławiu jako Hanna Glawari w operetce „Wesoła wdówka” F.Lehára. Można ją było również usłyszeć w Teatrze Wielkim w Poznaniu w roli Dydony w operze Henry’ego Purcella pt. „Dydona i Eneasz” pod batutą Paula Esswooda. W jej repertuarze znajduje się ponadto rola Giulietty z opery „Capuleti e i Montecchi” V.Belliniego, Paminy z „Czarodziejskiego fletu” W.A.Mozarta, Night i Nymph z „Fairyqueen” H.Purcella oraz tytułowa partia z „Rodelindy” G.F.Händla.</p>
<p>Wielokrotnie w Polsce i za granicą wykonywała solowe partie sopranowe w mszach, oratoriach i kantach, jak choćby, w „Requiem d-moll” i „Mszy c-moll” W.A.Mozarta, „Mszy nelsońskiej” J.Haydna, „Oratorium na Boże Narodzenie” C.Saint-Saënsa, czy „Requiem” G.Fauré.</p>
<p>Zajmuje się również wykonawstwem muzyki operetkowej. Począwszy od wspomnianej już wcześniej „Wesołej Wdówki” bardzo często śpiewała koncerty operetkowe m.in. w Filharmonii Bałtyckiej, wcielając się w takie role jak Adela z „Zemsty nietoperza” J.Straussa, „Giuditta” F.Lehára, czy Sylvia Varescu z „Księżniczki czardasza” I.Kálmána.</p>
<p>Laureatka ogólnopolskich i międzynarodowych konkursów wokalnych.</p>
<li>1. nagroda na 52. Międzynarodowym Konkursie Wokalnym im. Antonina Dvořáka w Karlovych Varach</li>
<li>nagroda specjalna na 22. Międzynarodowym Konkursie im.Mikuláša Schneidera-Trnavskýego w Trnavie</li>
<li>wyróżnienie na 16. Międzynarodowym Konkursie Sztuki Wokalnej im. Ady Sari w Nowym Sączu</li>
<li>2. nagroda na 8. Ogólnopolskim Konkursie Wokalnym Impressio Art w Sopocie</li>
<li>2. nagroda na 6. Ogólnopolskim Konkursie Pieśni i Arii im. Karola Kurpińskiego we Włoszakowicach</li>
<li>nagroda specjalna za najlepszą interpretację arii klasycznej na 3. Międzynarodowym Konkursie Wokalnym im. Giulio Perottiego w Ueckermünde</li>
<br/>
<p>Doskonaliła swe umiejętności podczas kursów mistrzowskich i warsztatów wokalnych prowadzonych przez m.in. prof.Evę Blahovą, Izabelę Kłosińską, Rudolfa Piernaya, Helenę Łazarską, Matjaža Robavsa oraz Mariusza Kwietnia.</p>